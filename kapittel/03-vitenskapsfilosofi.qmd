---
bibliography: references.bib
title: "Vitskapsfilosofi"
author: Sivert Solheim
editor_options: 
  chunk_output_type: console
editor: 
  markdown: 
    wrap: sentence
---

## Induksjonsproblemet

### Introduksjon

Hume hevda at det ikkje er mogleg å rasjonelt grunngi bruken av induksjon.
Dette filosofiske standpunktet har vore gjenstand for debatt og usemje hjå filosofar og vitskapspersonar, og blir ofte referert til som «induksjonsproblemet».
Denne teksten vil drøfte argumenta Hume brukar for å nå denne konklusjonen, og vurdere om det er mogleg å unngå konklusjonen.

### Induksjonsproblemet

Hume hevdar gjennom induksjonsproblemet at slutningar som er basert på induksjon, aldri kan vere heilt sikre.
Induksjonsproblemet har difor utfordra den moderne empiriske vitskapen, som ofte er basert på induksjon.
Hume meiner at induksjon er basert på ein føresetnad om at naturen er konstant, og at framtida vil vere lik fortida.
Han meiner at dersom framtida ikkje er lik fortida, kan ein ikkje hevde at noko vil skje basert på noko som har skjedd.
Ettersom vi ikkje kan grunngje føresetnaden om at framtida vil vere lik fortida, meiner Hume at induksjon er basert på ein usikker føresetnad.

### Er det mogleg å unngå induksjonsproblemet?

Er det mogleg å unngå Hume sin konklusjon?
Nokre filosofar har prøvd å finne måtar å unngå problema med induksjon.
Ei tilnærming er å hevde at induksjon er eit uunngåeleg og naudsynt aspekt av menneskeleg tenking og vitskapleg metode, sjølv om det ikkje kan rasjonelt grunngjevast.
Denne tilnærminga anerkjenner Humes bekymringar, men hevdar at vi likevel er nøydde til å stole på induksjon for å fungere i verda.

Ei anna tilnærming er å argumentere for at induksjon kan støttast av sannsynslære.
Dette inneber å bruke sannsynsberekning for å evaluere sannsynet for at våre induktive slutningar er korrekte.
Sjølv om dette ikkje gjev ein absolutt garanti, gjev det i det minste ein måte å vurdera kor sannsynleg det er at våre induktive slutningar er rette.
Likevel er denne tilnærminga òg kritisert fordi ho ikkje fullstendig løyser problema med induksjon.

Ei tredje tilnærming er å hevde at Hume tar feil når han hevdar at induksjon ikkje kan rasjonelt grunngjevast.
Nokre filosofar hevdar at vi kan bruke a priori-argumentasjon, det vil seie grunngjeving som ikkje er basert på spesifikke observasjonar, men heller generell kunnskap og fornuft, for å støtte induksjon.
Eit døme på a priori-argumentasjon er dersom ein seier at «alle svaner er fuglar».
Denne påstanden krevjar ikkje kunnskap om spesifikke observasjonar.
Dersom ein derimot hevdar at «svaner kan fly», impliserer det at ein snakkar frå spesifikk kunnskap eller erfaring, noko som blir kalla a posteriori-argumentasjon.
Ein kan hevde at ein må stole på induksjon for å kunne handle i verda, og difor er det rasjonelt å gjere det. Dersom ein ikkje meiner det er rasjonelt å bruke induksjon, er det umogleg å anta kva konsekvensane av ei handling er.

### Konklusjon

For å konkludere, kan det hevdast at Hume sitt induksjonsproblem er vanskeleg å motsetje seg, men kanskje endå vanskelegare å forhalde seg til.
Sjølv om det er ulike tilnærmingar til problemet, har ingen av dei gjeve ei fullstendig og overbevisande løysing.
Hume sin påstand utfordrar dermed vår forståing av korleis vi oppnår kunnskap og korleis vitskapen fungerer.
Det er eit problem som framleis er relevant og viktig for filosofisk refleksjon og vitskapleg metode i dag.

## Falsifikasjonisme

### Introduksjon

Falsifikasjonisme er ein filosofisk og vitskapleg tilnærming som vart utvikla av den østerriksk-engelske filosofen Karl Popper på midten av det 1900-talet.
Denne tilnærminga legg vekt på falsifikasjon som ein viktig metode for å avgjere gyldigheita til vitskaplege teoriar.
Eg vil i denne teksten først forklare falsifikasjonisme, deretter presentere eitt problem med denne teorien, og til slutt vurdera om problemet kan løysast.

### Problemet med falsifikasjonisme

Falsifikasjonisme inneber at ein vitskapleg teori må vere formulert på ein måte som gjer det mogleg å falsifisere den, det vil seie å vise at ho er falsk. Ifølgje Popper er vitskapen kjenneteikna av at han endrar seg over tid, og det er umogleg å bevise absolutt sanning i vitskapen.
Popper hevda til og med at det er umogleg å etablere at ein teori er sannsynleg. Ein teori må vere formulert på ein slik måte at det er mogleg å førestilla seg ein observasjon eller eit eksperiment som, om det er vellykka, ville visa at teorien er feil.
Dersom ein teori ikkje oppfyller dette kravet, vert ho rekna som pseudovitskapleg.

Dette fører oss til eit problem knytt til falsifikasjonisme, nemleg at det kan vere utfordrande å identifisere konkrete observasjonar eller eksperiment som effektivt kan falsifisera ein teori.
Dette er særleg relevant for teoriar som er formulert på ein måte som gjer dei vage eller upresise.
Til dømes, om nokon postulerer at "alle svanar er kvite," kan det vere utfordrande å finne ein einaste observasjon som kan motbevise denne påstanden, særleg om ein ikkje har tilgang til eit ugrensa tal observasjonar.
Sjølv om det er mogleg å finna mange kvite svanar, gir det oss ikkje naudsynt grunnlag for å hevda at det ikkje finst svarte svanar nokon stad i verda.

### Moglege løysingar på problemet

Ein kan vidare spørje seg korleis ein kan løyse dette problemet.
Ei mogleg løysing, er å krevje at ein teori skal vere så presis og spesifikk som mogleg.
Jo meir spesifikk ein teori er, desto lettare er det å finne observasjonar eller eksperiment som kan falsifisere teorien.
Difor vil falsifikasjonisme oppmuntre vitskapsfolk til å formulerr teoriar på ein slik måte at dei er klart testbare.

Ei anna mogleg tilnærming er å anerkjenne at falsifikasjonisme kanskje ikkje kan vere den einaste metoden for å vurdera gyldigheita til vitskaplege teoriar.
Nokre vitskaplege teoriar, særleg innanfor område som kompleksitetsvitskap og klimavitskap, kan vere for komplekse eller abstrakte til å kunne testast direkte gjennom observasjon eller eksperiment.
I slike tilfelle kan det vere naudsynt å stole på ei breiare tilnærming som inkluderer semje med andre etablerte teoriar, forutsigingsevne og empirisk støtte frå ei rekkje kjelder.

Sjølv om problemet med falsifikasjonisme kan delvis løysast ved å krevje meir presise teoriar, vil det framleis vere situasjonar der vitskaplege teoriar er vage eller komplekse, og der falsifikasjonisme aleine kan vere utilstrekkeleg som eit vurderingskriterium.
Difor er det viktig å anerkjenne at vitskaplege teoriar kan ha verdi sjølv om dei ikkje alltid kan testast på ein enkel og direkte måte.
Teoriane må vurderast i ein breiare samanheng som tek omsyn til deira forutsigingsevne og semje med tidlegare etablert kunnskap.

### Konklusjon

Avslutningsvis kan falsifikasjonisme vere ei verdifull tilnærming for å evaluere vitskaplege teoriar, men det er viktig å vere merksam på utfordringane knytt til å identifisera effektive måtar å falsifisera teoriar på.
Sjølv om problemet med falsifikasjonisme kan delvis løysast ved å krevje meir presise teoriar, er det òg naudsynt å anerkjenne at vitskaplege teoriar kan ha verd når dei ikkje alltid kan testast på ein enkel og direkte måte.